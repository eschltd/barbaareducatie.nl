Dit is een opdracht die geschikt is als inleiding voor het tijdvak van jagers
en boeren. De leerlingen gaan zich inleven in het werk van de  archeoloog. In
tweetallen of groepen van drie of vier krijgen zij enkele vonsten uit de
prehistorie te zien. Over elk voorwerp is een beetje  informatie beschikbaar,
maar het meeste zullen de leerlingen zelf moeten uitzoeken door goed te kijken.
